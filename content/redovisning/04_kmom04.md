---
views:
    byline:
        region: main
        template: anax/v2/block/default
        sort: 3
        data:
            meta: 
                type: single
                route: block/byline
---
Redovisning kmom04
=========================

<p class="author">Uppdaterad<time datetime="2020-03-31"> 31 mars 2020
</time> av Christoffer Lymalm</p>

### Kommentera kort om skrivuppgiften, något som är värt att nämna från arbetet med den?

Rapporten om färgschema var intressant och lärorik att arbeta med. Webbplatserna jag valde att undersöka har många olika färger, speciellt i bilder, så jag bestämde mig för att begränsa urvalet av färger från bilderna.

### Berätta kort om din tanke bakom respektive teman, hur tolkade du “minimalistisk”, “colorful” och “dark”.

För mig innebär minimalistiskt tema monokromatiskt eller akromatiskt färgschema, mycket white space, strukturerad och användarvänlig navigering samt minimal typografi utan extra effekter. Min uppfattning om mörkt tema är att webbplatsen ska kunna användas i mörk omgivning och därmed används akromatiskt färgschema. Färgglatt tema inkluderar flera olika färger.

### Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)? Valde du att jobba med accentfärg och isåfall hur?

Både det minimalistiska och det mörka temat består av ett akromatiskt färgschema samt accentfärgen blå. I det minimalistiska temat har menyn och sidfoten mörkgrå bakgrund och ljusgrå text medan diverse områden har vit bakgrund och svart text. Den blå accentfärgen används när muspekaren befinner sig över en länk i menyn eller knappen som länkar till toppen av sidan.

I det mörka temat är texten ljusgrå och menyn och sidfoten har svart bakgrund medan diverse områden har mörkgrå bakgrund. Den blå accentfärgen används som bakgrund för knappen som länkar till toppen av sidan och symbolen för mobilmenyn samt när muspekaren befinner sig över en länk i menyn.

Det färgglada temat består av komplementfärger i grönt, blått och rött samt akromatiskt färgschema. Texten är vit, menyn är mörkgrön, sidfoten är ljusgrön, sidomenyn, knappen som länkar till toppen av sidan samt symbolen för mobilmenyn är ljusblå och diverse områden är mörkblå. Den röda accentfärgen används när muspekaren befinner sig över en länk i menyn och knappen som länkar till toppen av sidan.

### Hur tänkte du kring valet av typografi?

Jag valde olika fonter för varje tema. Rubrikerna har serif font och brödtexten har sans serif font. Urvalet av fonter baserade jag på läsbarhet och vilket intryck det ger.

### Berätta om din kodstruktur av teman, jobbade du med bastema och hur löste du anpassningarna till de olika temana?

Filerna 04_colorful.less, 04_dark.less och 04_minimalistic.less fungerade som bastema där olika less-filer importerades. Jag anpassade dessa teman genom att ändra variabler från olika less-filer direkt i respektive temas fil.

### Vilken är din TIL för detta kmom?

Efter att ha arbetat med detta kursmoment har jag fått bättre förståelse för psykologin bakom färger på webbplatser. 