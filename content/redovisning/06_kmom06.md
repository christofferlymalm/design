---
views:
    byline:
        region: main
        template: anax/v2/block/default
        sort: 3
        data:
            meta: 
                type: single
                route: block/byline
---
Redovisning kmom06
=========================

<p class="author">Uppdaterad<time datetime="2020-05-23"> 23 maj 2020
</time> av Christoffer Lymalm</p>

### Hur känns det att tänka i termer av designelement och designprinciper?

Det var lite svårt att förstå skillnaden mellan designelement och designprinciper. Jag upplevde att det var mycket svårare att applicera designprinciper än designelement.

### Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?

I rapporten om webbplatsers designprinciper undersökte jag de tre mest populära webbplatserna i Sverige inom musik: Sveriges radio, Spotify samt SoundCloud. Webbplatserna har generellt bra design; vertikalt grid med en till sex kolumner, cirklar, linjer och rundade rektanglar skapar en tydlig struktur samt standardfärger i akromatiskt färgschema, starka accentfärger och sans-serif typsnitt bidrar till webbplatsernas unika style.

Generellt är designprinciperna lika för alla undersidor på respektive webbplats, men antal kolumner och förekomsten av färger varierar. Spotify och SoundCloud har energifulla och kreativa färger medan Sveriges radio ger ett minimalistiskt intryck samt har energifulla färgteman. Jag anser att designen passar bra till webbplatsernas mål och syfte då musik associeras med kreativitet.

### Berätta fritt om arbetet med dina teman som bygger på designelement och designprinciper, hur gick det att jobba med designen på det sättet?

När jag arbetade med teman designelement och designprinciper kände jag att det senaste temat kmom05 redan var stylat enligt många designelement och designprinciper. Så jag funderade länge och hämtade inspiration från olika artiklar om design. Speciellt var temat designprinciper svårt att designa; jag tycker att de olika begreppen var abstrakta och svåra att applicera på min me-sida, t ex riktning och balans mellan elementen.

### Har du en uppfattning om “the final touch” och vad det kan vara i sammanhanget webbdesign?

Min uppfattning om ”the final touch” är att man stylar de sista avgörande detaljerna på en webbplats.

### Vilken är din TIL för detta kmom?

Det här kursmomentet var mycket intressant och lärorikt. Jag ville placera text i en flashbild, men det verkade som att det inte fungerade med templaten för bilder (anax/v2/image/default). Så jag analyserade templatefilerna och min idé var att använda templaten content (anax/v2/content/default) och skriva koden för flashbilden och texten i en ny route (block/flash-text). För att texten skulle placeras i bilden, använde jag relativ position för bilden och absolut position för texten. Textens position justerade jag med top och left i procent samt transform.

