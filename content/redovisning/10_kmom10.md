---
views:
    byline:
        region: main
        template: anax/v2/block/default
        sort: 3
        data:
            meta: 
                type: single
                route: block/byline
---
Redovisning kmom10
=========================

<p class="author">Uppdaterad<time datetime="2020-05-31"> 31 maj 2020
</time> av Christoffer Lymalm</p>

### Projektets krav

#### Krav 1: Analys av aktuell webbplatsdesign

Jag analyserade design och aktuella trender för fem svenska kommuners webbplatser: Stockholms stad, Göteborgs stad, Malmö stad, Uppsala kommun samt Linköpings kommun. Jag valde att fokusera på designelementen färger, former och linjer samt designprinciperna komposition, balans och typografi då jag anser att dessa koncept är viktiga för webbplatsers design. 

Alla webbplatser har standardfärger i akromatiskt schema, men tre webbplatser har även blått monokromatiskt schema och en annan webbplats har även blå färg. Alla webbplatser har accentfärger i analoga scheman där de vanligaste färgerna är blå, grön, orange och gul.

De vanligaste formerna är rektanglar, cirklar och kvadrater. Alla webbplatser använder både horisontella och vertikala linjer. Två webbplatser har vertikalt grid med en till tre kolumner medan tre webbplatser har en till fyra kolumner. 

Generellt utmärker sig ett element genom stor, fet och svart eller blå text, breda kolumner och accentfärger. Balansen mellan elementen är generellt bra, men ibland är det för mycket white space. Tre webbplatser använder både serif och sans serif medan två webbplatser endast använder sans serif.

#### Krav 3: Skapa en webbplats

När jag arbetade med webbplatsen utgick jag från en ny installation från example/redovisa och vissa filer från me/redovisa. Min uppfattning om kunden Art Ists krav är att webbplatsen ska ge ett minimalistiskt, modernt, sofistikerat och kreativt intryck med fokus på många bilder. 

Header består av favicon som föreställer en orange åttondelsnot, logga i handskrivet typsnitt och meny med fyra länkar (hem, blogg, om och kontakt). Alla sidor har en flashbild som täcker i princip hela webbläsarfönstret. Det huvudsakliga innehållet i hem och blogg är uppbyggt av två kolumner medan diverse sidor är uppbyggda av en kolumn. En byline med presentation och bild av Art Ist finns i hem och blogg. Footer består av tre kolumner: länkar till artistens sociala medier och musik, information om Art Ist samt ett formulär där besökaren kan registrera sin mail för att prenumerera på artistens nyhetsbrev. Längst ned finns information om copyright och i desktopversionen finns en till-toppen-av-sidan-knapp.

#### Krav 4: Skapa ett tema

Temat har standardfärger i akromatiskt färgschema respektive monokromatiska färgscheman i blått och brunt, samt accentfärger i analogt färgschema i rött, orange och gult. Menyer, knappar och footer har mörkgrå bakgrund och vit text medan main har vit och delvis transparent bakgrund och svart text (helvit bakgrund på mobilversion med tanke på läsbarheten). Den orange accentfärgen valdes då musik associeras med kreativitet och används i loggan och knappar samt när muspekaren placeras över länkar, menyer och knappar.

Temats bilder är relevanta, färgstarka och förstärker textens innehåll. Första sidan presenteras med en heltäckande flashbild där Art Ist håller i fiol och stråke i naturen. Alla sidor har en fast heltäckande bakgrundsbild där Art Ist spelar fiol. Ikoner används för sociala medier och upp-till-toppen-knappen. 

Följande typsnitt används för att förmedla en känsla av sofistikation: Quattrocento Sans (sans-serif) för brödtext, Caudex (serif) för rubriker, Julius Sans One (sans-serif, endast versaler) för menyer och Dancing Script (kursiv, handskriven) för loggan. Kontrasten är tydlig mellan text och bakgrund. Meny och footer är centrerade och skapar en bra balans.

### Allmänt

Projektet var lätt då jag har tränat på att skriva rapporter om designelement och designprinciper och styla teman i tidigare kursmoment. Det tog mycket tid att arbeta med webbplatsen och temat. Innan jag började arbeta med stylen, hade jag en mental bild över hur webbplatsen skulle se ut. Jag spenderade mycket tid på att välja bilder då det har stor betydelse för webbplatsens style. 

Det uppstod några problem med webbplatsen, exempelvis placerades elementet med klassen wrap-sidebar längst ned på bloggsidan, men jag ville placera den längst upp. Jag hittade dock ingen lösning på det här problemet.

### Tankar om kursen

Den här kursen var mycket intressant och lärorik. Kursmaterial och föreläsningar var mycket bra, speciellt var videoserien i kursmoment ett till tre mycket användbar för att lära sig hur ramverket fungerar. Jag saknar dock mer detaljerad dokumentation om ramverket. Ibland kände jag mig vilse bland alla filer i ramverket; det var svårt att veta vilken funktion vissa filer hade. Jag rekommenderar den här kursen till dem som vill lära sig webbdesign. Kursen får 9/10 i betyg.
